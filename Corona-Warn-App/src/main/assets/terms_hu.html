<p>

    <strong>#OstaniZdrav alkalmazás</strong>

</p>

<p>

    <strong>Használati feltételek</strong>

</p>

<p>

    Az #OstaniZdrav alkalmazást a Nemzeti Közegészségügyi Intézet (NIJZ) és a Közigazgatási Minisztérium (MJU) készítette, a Nemzeti Közegészségügyi Intézet gondoskodik az alkalmazás tartalmi részéről, a Közigazgatási Minisztérium pedig a műszaki oldaláról. Mindkét intézmény így az #OstaniZdrav alkalmazáson keresztül kezelt adatok közös adatkezelője.

    <br>

    <br>

    Az alkalmazással és a működéssel kapcsolatos kérdéseivel forduljon ügyfélszolgálatunkhoz a 080 1787 díjmentes telefonszámon, vagy írjon a ekc@gov.si címre.

    <br>

    <br>

    Figyelmesen olvassa el a használati feltételeket. Ezek a használati feltételek képezik az alkalmazás és a jövőbeni verziói (javítások, frissítések és továbbfejlesztések) használatának alapját, amelyeket az MJU és NIJZ már elérhetővé tett vagy elérhetővé tesz a jövőben.


    <br>

    <br>

    A használati feltételek szerves részét képezi a különálló Adatvédelmi nyilatkozat (lásd: https://www.gov.si/hu/temak/covid-19-jarvany/mobilna-aplikacija-ostanizdrav/). Olvassa el figyelmesen az Adatvédelmi tájékoztatót is!

    <br>

    <br>

    Az alkalmazás elérhető minden iOS-eszközre az Apple App Store Áruházban és minden Android-eszközre a Google Play Áruházban. Az MJU és az NIJZ kizárólag az #OstaniZdrav alkalmazás tartalmáért és karbantartásáért felel.

    <br>

    <br>

    Az alkalmazás telepítésével és használatával hozzájárul a jelen használati feltételekhez. Ha nem ért egyet ezekkel a feltételekkel, akkor nem kell telepítenie vagy használni az alkalmazást (illetve törölnie kell), azonban nem fogja tudni használni a kapcsolódó szolgáltatásokat vagy rendszereket. Ez azonban nem érinti az alkalmazás forráskódjához kapcsolódó nyílt forráskódú licencjogokat.

    <br>

    <br>

    Ha harmadik félnek kínálja használatra azt az eszközt, amelyre az alkalmazást telepítette, és a harmadik fél az alkalmazást használja, még mindig továbbra is Ön felelős a használati feltételek betartásáért.

    <br>

    <br>

    Az alkalmazást a Szlovén Köztársaságban élő, 16. életévüket betöltött személyeknek szánták.

</p>

<h2>

    1. MILYEN FUNKCIÓKKAL RENDELKEZIK AZ ALKALMAZÁS?

</h2>

<p>

    Az #OstaniZdrav alkalmazás célja a SARS-CoV-2 fertőzési lánc mielőbbi szakaszban történő megszakítása. Szeretnénk minél előbb tájékoztatni azokat, akik érintkeztek fertőzött személyekkel, és esetleg ki voltak téve a vírusfertőzésnek. A kapott információk alapján az emberek elkerülhetik a halasztható érintkezést másokkal, különösen a fokozottan veszélyeztetett személyekkel, például az idős és krónikus betegekkel való találkozásokat, és ezáltal korlátozzák a SARS-CoV-2 koronavírus fertőzés terjedését.

    <br>

    <br>

    Az alkalmazás legfontosabb funkcióit az alábbiakban ismertetjük. A részletek csak tájékoztató jellegűek, és nem képeznek jogilag kötelező előírásokat vagy megállapodást bizonyos funkciók rendelkezésre állásáról. Olvassa el a 9. fejezetben szereplő információkat és feltételeket.

</p>

<h3>

    a. Háttérben futó alkalmazás

</h3>

<p>

    Az alkalmazás a háttérben fut (azaz amikor nem aktívan használja az alkalmazást), hogy automatikusan ki tudja számítani a kitettségi kockázatot. Ha nem engedélyezi, hogy az alkalmazás az okostelefon operációs rendszerében a háttérben fusson, az alkalmazás nem fog megfelelően működni.

    <br>

    <br>

    Az #OstaniZdrav alkalmazás naponta egyszer összeállítja azoknak, a felhasználókhoz társított véletlenszerű azonosítóknak listáját, akiknél megerősítést nyert, hogy fertőzöttek, és szeretnék tájékoztatni az alkalmazás többi felhasználóját arról, hogy fennáll a fertőzés veszélye. Az alkalmazás megszámolja ezeket a véletlenszerű azonosítókat, majd összehasonlítja azokat az okostelefon kitettség naplójában tárolt véletlenszerű napi kulcsokkal. Ha az okostelefon kitettség naplózási funkciója egyezést észlel, akkor az adatokat (dátum, időtartam, jelerősség) továbbítja az alkalmazáshoz, de nem továbbítja a szóban forgó kontakt véletlenszerű napi kulcsait.

    <br>

    <br>

    A fertőzési kockázatra vonatkozó adat értékelése csak az alkalmazásban tárolódik el és nem kerül továbbításra más címzett részére (beleértve az NIJZ, MJU, Apple, Google és más személyeket is).

    <br>

    <br>

    Az alkalmazás csak akkor ismeri fel és regisztrálja a másokkal való kontaktusokat, ha a másik személy is telepítette a készülékére az alkalmazást, és ha ez a személy megfelel az alkalmazás összes használati feltételének (lásd a lenti 6. fejezetet). Maga az alkalmazás nem tudja észlelni, hogy a felhasználó érintkezett-e másokkal.

</p>

<h3>b. A SARS-CoV-2 fertőzésnek való kitettségről szóló értesítés</h3>

<p>

    Ha kapcsolatba lépett olyan személlyel, akiről megerősítést nyert, hogy SARS-CoV-2 koronavírussal fertőzött, és ez nagyobb kockázatot jelent, értesítést kap erről. Az értesítés tartalmazza az NIJZ ajánlásait.

</p>

<h3>

    c. Ha a tesztvizsgálat pozitív eredményt mutat

</h3>

<p>

    Ha a SARS-CoV-2 koronavírusfertőzés megerősítést nyert önnél, akkor az alkalmazás segítségével önkéntes alapon megoszthatja az elmúlt 14 napban az alkalmazásban rögzített véletlenszerű napi kulcsait. Az alkalmazás többi felhasználója ezután (nagyobb kockázat esetén) értesítést kaphat a fertőzés kockázatáról.

</p>

<h3>

    d. Az alkalmazás műszaki jellemzői

</h3>

<p>

    Az alkalmazás és a rendszerek műszaki funkcióiról szóló részleteket itt találja:

    <br>

   https://github.com/si-covid-stage/ostanizdrav-android-stage/ostanizdrav-android

    <br>

    Ezek a műszaki előírások csak tájékoztató jellegűek, és nem képezik a használati feltételek részét. Nem képeznek jogilag kötelező érvényű megállapodást az alkalmazás minőségéről vagy specifikációiról.

</p>

<h3>

    e. További információk

</h3>

<p>

    Az alkalmazásról szóló további információk a https://www.gov.si/hu/temak/covid-19-jarvany/mobilna-aplikacija-ostanizdrav/ oldalon találhatók.

    <br>

    Further information on the SARS-CoV-2 pandemic is available at "https://www.gov.si/hu/temak/covid-19-jarvany/"

    <br>

    A fenti információk csak tájékoztató jellegűek, és nem képezik a használati feltételek részét.

</p>

<h2>

    2. MIT JELEN AZ ALACSONY VAGY A NAGYOBB KOCKÁZAT?

</h2>

<p>

    A felhasználó fertőzési kockázatának kiszámításához az alkalmazás a megerősített fertőzéses esetek megosztott kulcsait használja fel. Figyelembe vesz olyan tényezőket, mint például a kitettség óta eltelt napok száma, a kitettség időtartama, a megerősített eset közelsége a Bluetooth jel erősségének figyelembevételével, valamint a fertőzéshez rendelt kockázati paraméter. Az alkalmazás ezután értesít arról, hogy a "kockázat alacsony" vagy "nagyobb". Csak becslésről van szó a gyűjtött adatok alapján. Az alkalmazás nem tudja megmondani, hogy valóban megfertőződött-e a SARS-CoV-2 koronavírussal. Bár „alacsony a kockázat”, ennek ellenére, lehet, hogy megfertőződött, és nem biztos, hogy fertőzött, akkor sem, ha a „nagyobb kockázatú” kategóriába sorolja be az alkalmazás. Számos egyéb tényező befolyásolhatja a fertőződési kockázatot. Az alkalmazás ezeket a tényezőket nem veszi figyelembe. Ilyen tényezők közé tartoznak a személyes körülmények, a megerősített esetnek való kitettség külső körülményei, az Ön magatartása, valamint olyan személyekkel való bármilyen kontaktusa, akik nem regisztráltak az alkalmazásban. Lásd a 4. fejezetet.

</p>

<h2>

    3. MIT TEGYEK, HA MEGERŐSÍTETT ESETNEK VOLTAM KITÉVE?

</h2>

<p>

    Ha az alkalmazás figyelmezteti Önt, hogy megerősített esetnek volt kitéve, további tájékoztatást kap arról, mi a teendő. Ezek az utasítások jogilag nem kötelező érvényűek, de a Közegészségügyi Intézet tanácsolja, hogy kövesse azokat. A fenti ajánlások nem érintik az alkalmazandó jogi vagy szerződéses kötelezettségeket vagy hivatalos követelményeket arra vonatkozóan, hogy mit a teendő kitettség esetén. Ezeket a kötelezettségeket vagy követelményeket továbbra is figyelembe kell venni.

    <br>

    <br>

    <strong>Az alkalmazás nem használható orvosi diagnózis megszerzése céljából.</strong>

    <br>

    <br>

    <strong>THa értesítést kapott, ez még nem azt jelenti, hogy SARS-CoV-2 koronavírusa van.</strong> sak azt jelenti, hogy az elmúlt 14 napban érintkezett olyan személlyel, akinél megerősítették, hogy SARS-CoV-2 fertőzése van, és fennáll annak a lehetősége, hogy ön is megfertőződött. A kockázat besorolása „alacsony” vagy „nagyobb” kategóriába, kizárólag a rendelkezésre álló adatok alapján történik, és nem jelenti, hogy ön valóban megfertőződött-e vagy sem.

    <br>

    <br>

    <strong>A kitettségről szóló értesítés lehet, hogy nem pontos.</strong> Például a készüléke rögzítheti a kitettséget, akkor is, amikor ön nincs a készüléke közelében, vagy ha valaki más használja a készülékét. Hibás kontaktkövetés is létrejöhet a jelenlegi kontaktkövetésre/közelségmérésekre vonatkozó korlátozások miatt (lásd a 7. fejezetet).

</p>

<h2>

    4. AZ ALKALMAZÁS NEM VÉDI MEG A FERTŐZÉSTŐL

</h2>

<p>

    Az alkalmazás célja a fertőzések terjedési láncának megszakítása.

    <br>

    <strong>Az alkalmazás nem védi meg a SARS-CoV-2 koronavírus-fertőzéstől.</strong>

    <br>

    <strong>Az alkalmazás nem csökkenti a fertőzés egyéni kockázatát.</strong>

    <br>

    <strong>Lehet, hogy fertőzött a SARS-CoV-2 koronavírussal, de az alkalmazás esetleg nem értesíti Önt olyan személynek való kitettségről, aki talán megfertőzte Önt, mivel:</strong>

</p>

<ul>

    <li>

        Az alkalmazás nem naplózza az összes kontaktusát, mivel mások esetleg nem használják az alkalmazást, valamint nem hordja mindig magával az okostelefonját, vagy nincs folyamatosan aktiválva az alkalmazás. Vannak bizonyos korlátok is a kontaktkövetésre/közelségmérésre vonatkozóan (lásd a 7. fejezetet).

    </li>

    <li>

        Az alkalmazás csak olyan személyeknek való esetleges kitettségről értesíti, akikről megerősítést nyert, hogy SARS-CoV-2 koronavírus-fertőzésük van. Az alkalmazásnak naplóznia kell a megerősített esettel való kontaktusát, és a fertőzött személynek aktiválnia kell a figyelmeztető funkciót az alkalmazásban. A figyelmeztető funkció aktiválása önkéntes alapon történik, és nem biztos, hogy minden felhasználó, akinél megerősítették a fertőzést aktiválja ezt a funkciót.

    </li>

</ul>

<p>

    Az alkalmazást más megfelelő óvintézkedések betartásával és a hivatalos követelményeknek megfelelően használja.
    <br>

    Megbízható információkat a SARS-CoV-2 világjárványról és a szükséges óvintézkedésekről a következő címen talál:
    https://www.gov.si/hu/temak/covid-19-jarvany/
    https://www.nijz.si/sl/koronavirus-2019-ncov

    <br>

    <br>

    A fenti információk csak tájékoztató jellegűek, és nem képezik a használati feltételek részét.

    <br>

    <br>

    Mindig tartsa be az alábbi ajánlásokat, akkor is, amikor az alkalmazást használja:

</p>

<ul>

    <li>

        Tartsa be a megfelelő távolságot (legalább 1,5 m)!

    </li>

    <li>

        Rendszeresen mossa vagy fertőtlenítse a kezét!

    </li>

    <li>

        Zárt, beltéri helyiségekben viseljen maszkot, ha nem lehetséges betartani a javasolt távolságot!

    </li>

    <li>

        Ne nyúljon szeméhez, orrához és szájához mosatlan, vagy nem fertőtlenített kézzel!

    </li>

    <li>

        Rendszeresen szellőztesse a helyiségeket!

    </li>

    <li>

        Tartsa be a megfelelő köhögési higiéniát (köhögés/tüsszentés előtt takarja el a száját és az orrát papírzsebkendővel vagy könyökhajlatába köhögjön/tüsszentsen)! Használat után mindig dobja el a papírzsebkendőt, majd mosson kezet szappannal és vízzel!

    </li>

    <li>

        Betegség jele vagy tünete esetén maradjon otthon és telefonon konzultáljon háziorvosával!

    </li>

</ul>

<p>

    Ez a legjobb módja annak, hogy megvédje magát és másokat a vírustól.

</p>

<h2>

    5. FIGYELMEZTETŐ FUNKCIÓ

</h2>

<p>

    Az alkalmazás segítségével figyelmeztetheti az embereket, akikkel érintkezett, hogy SARS-CoV-2 koronavírus-fertőzést diagnosztizáltak Önnél. <strong>A figyelmeztető funkciót csak akkor aktiválhatja, ha az illetékes hatóságok az Ön esetében megerősítették a fertőzést.</strong>

    <br>

    <br>

    Miután információt kapott a SARS-CoV-2 koronavírus-fertőzésről, az epidemiológiai szolgálat felveszi önnel a kapcsolatot, telefonon visszaigazolási kódot küld Önnek, amelyet bevihet az alkalmazásba, így névtelenül tájékoztatja közeli kontaktjait a nagyobb fertőzési kockázatról.

    <br>

    Ha gyanítja, hogy SARS-CoV-2 koronavírussal fertőződött meg, és még nem kapott megerősítést, kövesse az NIJZ általános ajánlásait.

</p>

<h3>

    a. A figyelmeztető funkció indokolatlan használata

</h3>

<p>

    <strong>A figyelmeztető funkciót indokolatlanul nem szabad aktiválni, mivel ennek súlyos következményei lehetnek. </strong> A fertőzött személyeknek okozott károkért felelősségre vonható.

</p>

<h2>

    6. MŰSZAKI KÖVETELMÉNYEK

</h2>

<p>

    Az alkalmazás használatához a következő műszaki követelményeket kell teljesíteni:

</p>

<h3>

    a. Internet-kapcsolatra van szüksége

</h3>

<p>

    Az alkalmazás bizonyos funkciói az #OstaniZdrav alkalmazás működéséhez biztosított központi szolgáltatásokon és rendszereken alapulnak. Ezek a funkciók csak akkor érhetők el, ha az eszköz rendelkezik internet-kapcsolattal, pl. LTE-n vagy WiFi-n keresztül, amely hozzáférést biztosít az #OstaniZdrav alkalmazáshoz. Az alkalmazás néhány funkciója nem lesz elérhető internetkapcsolat nélkül. Ugyanez a helyzet, ha az eszköz ki van kapcsolva vagy repülőgép üzemmódban van.

</p>

<h3>

    b. Az alkalmazásnak futnia kell vagy aktiváltnak kell lenni

</h3>

<p>

    Az alkalmazásnak futnia kell a készülékén (az előtérben vagy a háttérben), és aktiválva kell lennie. Ha nem indítja el az alkalmazást, illetve deaktiválja vagy törli, akkor nem naplózza a kontaktokat, és nem generál véletlenszerű azonosítókat, amelyeket a többi eszközön eltárolódnának. Ha újraindítja a készüléket (pl. kikapcsolódáskor, amikor lemerül az akkumulátor, vagy az operációs rendszer frissítése után), akkor az alkalmazást újra kell indítani.

</p>

<h3>

    c. Beállítások a készülékén

</h3>

<p>

    Készülékén aktiválnia kell a Bluetooth (BLE) funkciókat, és engedélyeznie kell az alkalmazás számára a hozzáférést.

    <br>

    Javasoljuk, hogy aktiválja a készüléken az alábbi funkciókat, és engedélyezze az alkalmazásnak a hozzáférést, bár az alkalmazás alapvető funkcióit nélkülük is használhatja:

</p>

<ul>

    <li>

        Tájékoztatók

    </li>

</ul>

<p>

    Ellenőrizze a készülék beállításait, és hogy ezek a funkciók aktiváltak-e, és az alkalmazás hozzáférhet-e hozzájuk.

    <br>

    <br>

    Az alkalmazás iOS-on és Android-on való beállításáról szóló részletes útmutató a következő címen érhetők el: https://www.gov.si/hu/temak/covid-19-jarvany/mobilna-aplikacija-ostanizdrav/. Ezek az útmutatók csak tájékoztató jellegűek, és nem képezik a használati feltételek részét.

</p>

<h3>

    d. Gondoskodjon arról, hogy az alkalmazás legfrissebb verzióját használja

</h3>

<p>

    Az MJU in az NIJZ alkalmanként frissítéseket küld az alkalmazáshoz. Telepítse ezeket a frissítéseket a lehető leghamarabb, és ügyeljen arra, hogy mindig az alkalmazás legújabb verzióját használja. A régebbi verziók használata műszaki problémákat vagy hibás működést eredményezhet.

    <br>

    <br>

    Az alkalmazás olyan funkciókat használ, amelyeket az Apple kifejezetten az iOS operációs rendszeren, a Google pedig Androidon futtat („Kitettségi értesítés”), és csak iOS 13.5 vagy újabb, illetve az Android 6.0 vagy újabb verziókban érhetők el. Az alkalmazás nem működik az operációs rendszerek régebbi verzióin.

</p>

<h2>

    7. AZ ALKALMAZÁS KORLÁTAI

</h2>

<p>

    Az alkalmazás úgy tölti be szerepét, hogy segít megállapítani a fertőzési kockázatot, olyan személyekkel való érintkezés felmérése alapján, akinél igazolták, hogy SARS-CoV-2 koronavírusfertőzése van. Ne feledje, hogy az alkalmazásnak vannak bizonyos korlátai.

    <br>

    Az egyik az, hogy az alkalmazás csak bizonyos időközönként fogad véletlenszerű azonosítókat más eszközökről, annak ellenére, hogy a folyamatosan küldi a véletlenszerű azonosítókat. Az alkalmazás az adatokat jelenleg öt perces időközönként fogadja és nagyon rövid időn keresztül. Az összes funkció az Apple és a Google társaság alapvető, kitettséget jelző értesítési funkcióján alapul, amelyet a társaságok bármikor megváltoztathatnak.

    <br>

    <br>

    A közelség mérése a Bluetooth jelerőssége alapján zajlik. Az alacsonyabb jelerősség azt jelenti, hogy a másik eszköz közelebb van. A nagyobb jelerősség pedig azt jelenti, hogy az eszköz távolabb van (azaz több, mint két méterre), vagy pedig a két eszköz között van valami, ami blokkolja a jelet. Lehet ez fal vagy a táska, amelyben az eszköz található. A jelet emberek vagy állatok is blokkolhatják.

</p>

<h2>

    8. A FELHASZNÁLÓK JOGAI

</h2>

<h3>

    a. A felhasználók alapvető jogai

</h3>

<p>

    Ön korlátozott, nem átruházható és visszavonható engedélyt kap az alkalmazás személyes célú és nem kereskedelmi célú felhasználására.

    <br>

    Az iOS licenc magában foglal bármilyen, az Ön tulajdonában lévő és az Ön által használt Apple eszközön történő felhasználást, ennek során az App Store Áruház hatályos feltételeit is figyelembe kell venni. Az alkalmazást más Apple-fiókokon keresztül is elérheti és használhatja, amelyek az Apple-fiókjához kapcsolódnak a Family Sharing segítségével.

    <br>

    Az alkalmazásról készíthet biztonsági másolatot saját célokra. Az alkalmazáshoz kapcsolódóan más jog nem illeti meg.

</p>

<h3>

    b. Az alkalmazás tulajdonjoga

</h3>

<p>

    Az #OstaniZdrav alkalmazást („alkalmazást”) a Nemzeti Közegészségügyi Intézet (NIJZ) és a Közigazgatási Minisztérium (MJU) készítette, a Nemzeti Közegészségügyi Intézet gondoskodik az alkalmazás tartalmi részéről, a Közigazgatási Minisztérium pedig a műszaki oldaláról. Mindkét intézmény így az #OstaniZdrav alkalmazáson keresztül kezelt adatok közös adatkezelője.

</p>

<h3>

    c. Megjegyzések a nyílt forráskódú licencekről

</h3>

<p>

    Az alkalmazásban található, harmadik féltől származó összetevők használatával kapcsolatos információk és a hatályos licencengedélyezési rendelkezések az alkalmazás nyílt forráskódú licencekről szóló megjegyzéseiben találhatók meg.

    <br>

    <br>

    Az alkalmazás forráskódja az „Apache 2.0 licenc” licencfeltételei alatt van közzétéve, és letölthető erről  a címről:  https://github.com/si-covid-stage/ostanizdrav-android-stage/ostanizdrav-android A licencfeltételek az »Apache 2.0 Licenchez« itt állnak rendelkezésre: https://www.apache.org/licenses/LICENSE-2.0.

    <br>

    <br>

    A 8. fejezetben biztosított jogok nem érintik az alkalmazás forráskódjára és az alkalmazásban használt más gyártók által biztosított összetevőkre alkalmazandó licencelési rendelkezéseket.

</p>

<h3>

    d. Nem engedélyezett

</h3>

<p>

    Nem dolgozhatja át vagy nem módosíthatja az alkalmazást.

    <br>

    <br>

    Nem használhatja az #OstaniZdrav alkalmazást vagy interfészeket olyan célokra, amelyek nem felelnek meg a jelen Használati feltételeknek. Az #OstaniZdrav alkalmazást nem használhatja olyan célokra, amelyeket nem jelentik az alkalmazás rendeltetésszerű használatát az Ön készülékén. Az #OstaniZdrav alkalmazás funkcióihoz csak az alkalmazáson keresztül férhet hozzá.

</p>

<h2>

    9. FONTOS INFORMÁCIÓK A RENDELKEZÉSRE ÁLLÁSRÓL ÉS MÓDOSÍTÁSOKRÓL

</h2>

<h3>

    a. Kártérítés a különleges funkciókkal kapcsolatban nem lehetséges

</h3>

<p>

    Az alkalmazás az MJU és az NIJZ által közzétett formában érhető el. Az MJU és az NIJZ nem vállal semmilyen felelősséget az #OstaniZdrav alkalmazás sikeres működéséért, és nem köt Önnel semmilyen megállapodást a speciális jellemzőkről vagy tulajdonságokról. Nem jogosult semmiféle kártérítésre az #OstaniZdrav alkalmazás használata miatt. Az MJU és az NIJZ bármikor megváltoztathatja az alkalmazást, felfüggesztheti annak működését, és részben vagy egészében eltávolíthatja a funkciókat, vagy megváltoztathatja az #OstaniZdrav alkalmazást. Ha új funkciókat ad hozzá az alkalmazáshoz, a módosításokról értesítést kap.

</p>

<h3>

    b. A rendelkezésre állás nem garantált

</h3>

<p>

    Az MJU és az NIJZ bármikor korlátozhatja vagy ideiglenesen felfüggesztheti az #OstaniZdrav alkalmazás működését. Semmilyen kompenzációra sem jogosult az alkalmazás, illetve az ahhoz kapcsolódó szolgáltatások és rendszerek folyamatos rendelkezésre állásával vagy az egyes funkciókkal vagy a rendszer egészével kapcsolatban.

    <br>

    Az MJU és az NIJZ nem garantálja az #OstaniZdrav alkalmazás rendelkezésre állását vagy működését. Megtörténhet, hogy az #OstaniZdrav alkalmazás karbantartás vagy meghibásodás miatt ideiglenesen nem elérhető. Bizonyos esetekben ez hosszabb ideig is eltarthat. Ezekben az időszakokban az alkalmazás működése korlátozott lehet, vagy az alkalmazás teljesen elérhetetlenné válhat.

</p>

<h3>

    c. A jelen felhasználási feltételek módosítása

</h3>

<p>

    Az MJU és az NIJZ fenntartja a jogot a használati feltételek módosítására. Az alkalmazás indításakor beleegyezését kell adnia a módosításokhoz. Ha nem adja belegyezését a módosításokhoz, akkor nem fogja tudni használni az #OstaniZdrav alkalmazást, és törölnie kell a készülékéről.

</p>

<h3>

    d. Kockázatértékelés

</h3>

<p>

    Az NIJZ fenntartja a jogot, hogy bármikor megváltoztassa a kockázatértékelés meghatározására szolgáló paramétereket, figyelembe véve a vírus fertőzésével és terjedésével kapcsolatos legfrissebb kutatási eredményeket. Az NIJZ ezeket a paramétereket saját megítélése szerint meghatározhatja.

</p>

<h2>

    10. GARANCIAVÁLLALÁS ELHÁRÍTÁSA

</h2>

<p>

    Az MJU és az NIJZ határozzák meg az #OstaniZdrav alkalmazás funkcióit és formáját. Az MJU és az NIJZ Önnel nem köt semmilyen megállapodást a különleges jellemzőkről vagy tulajdonságokról. Önnek nincs joga különleges funkciókat beépíteni az alkalmazásba, vagy azok speciális kialakításába. Az alkalmazás olyan formában érhető el, ahogy Apple App Store és a Google Play Áruházakban lett közzétéve.

    <br>

    Az #OstaniZdrav alkalmazás továbbításánál az MJU és az NIJZ értelemszerű gondossággal járnak el. Az #OstaniZdrav alkalmazással kapcsolatban az MJU és az NIJZ ne tesz egyéb ígéretet vagy ad biztosítékokot és elsősorban nem garantálja, hogy:

</p>

<ul>

    <li>

        az #OstaniZdrav alkalmazást megszakítás nélkül, illetve meghibásodás nélkül fogja tudni használni;

    </li>

    <li>

        az #OstaniZdrav alkalmazás nem lesz kitéve veszteségeknek, sérülésnek, támadásnak, vírusoknak, beavatkozásnak, illetéktelen behatolásnak vagy egyéb biztonsággal kapcsolatos kérdések tárgya.

    </li>

</ul>

<p>

    Kizárólag Ön felelős a készülékén és az ahhoz kapcsolódó rendszerekben található adatok biztonságáért, beleértve az eszközre telepített összes alkalmazásban található adat biztonságát.

</p>

<h2>

    11. KÜLÖNLEGES FELTÉTELEK AZ ALKALMAZÁS iOS-RA SZÁNT VERZIÓJÁVAL KAPCSOLATBAN

</h2>

<p>

    Ha letölti az alkalmazást az Apple App Store Áruházból, és az iOS operációs rendszerrel használja, erre az alábbi feltételek vonatkoznak.

</p>

<h3>

    a. Karbantartás és támogatás

</h3>

<p>

    Az alkalmazás egyik kiadójaként az MJU kizárólag az alkalmazás karbantartásáért és a támogatási szolgáltatásokért felelős a jelen használati feltételeknek megfelelően. Az Apple társaság nem vállal semmilyen felelősséget az alkalmazás karbantartásáért vagy a támogatási szolgáltatásokért.

</p>

<h3>

    b. Az Apple társaság nem vállal felelősséget a szolgáltatás megszakadásáért

</h3>

<p>

    Az alkalmazást befolyásoló szolgáltatás megszakításokról értesítheti az Apple társaságot. A törvény által megengedett mértékben az Apple társaság nem felelős a szolgáltatások megszakításáért.

</p>

<h3>

    c. A termék iránti felelősség

</h3>

<p>

    Az Apple nem felelős az Ön vagy harmadik felek által az alkalmazáshoz, annak használatához és birtoklásához kapcsolódó igényekért. Ebbe beletartoznak:

</p>

<ul>

    <li>

        a termék iránti felelősséggel kapcsolatos igények;

    </li>

    <li>

        az alkalmazásnak a jogi vagy szabályozási követelményeknek nem megfelelő mivolta miatt felmerülő igények, és

    </li>

    <li>

        fogyasztói és adatvédelmi vagy más jogszabályokon alapuló igények, ideértve a HealthKit és a HomeKit alkalmazások használatával kapcsolatos igényeket.

    </li>

</ul>

<h3>

    d. Harmadik személyek szellemitulajdon-jogának megsértése

</h3>

<p>

    Ha harmadik felek nyújtanak be a szellemitulajdon-jogok megsértésére vonatkozó igényeket az alkalmazással, birtoklásával vagy felhasználásával kapcsolatban, az Apple társaság nem felelős a szellemitulajdon-jogokkal kapcsolatos jogsértési igények kivizsgálásáért, megvédéséért, megoldásáért vagy teljesítéséért.

</p>

<h3>

    e. Kereskedelmi tilalom és az USA szankciói

</h3>

<p>

    A használati feltételek elfogadásával tanúsítja, hogy:

</p>

<ul>

    <li>

        Ön nem olyan országban van, amellyel szemben az Egyesült Államok kormánya kereskedelmi tilalmat vezetett be, vagy amelyet az Egyesült Államok kormánya a terrorizmus támogatójának tart, és

    </li>

    <li>

        Ön nem szerepel azoknak a személyeknek a listáján, akikre az Egyesült Államok kormánya betiltotta vagy korlátozta az országba való belépést.

    </li>

</ul>

<h3>

    f. Az Apple társaság jogai jogosult harmadik személyként

</h3>

<p>

    A jelen használati feltételek alapján tudomásul veszi és megerősíti, hogy az Apple jogosult harmadik személy, és ezeket a használási feltételeket érvényesítheti Ön ellen. A felek fenntartják a jogot a jelen használati feltételek megváltoztatására vagy megszüntetésére, beleértve az Apple társaság jogait. Ehhez nincs szükség az Apple társaság hozzájárulására.

</p>

<h2>

    12. ZÁRÓ RENDELKEZÉSEK

</h2>

<h3>

    a. Az alkalmazás szabályszerű használata/a felhasználók letiltása visszaélés esetén

</h3>

<p>

    Az #OstaniZdrav alkalmazást kizárólag rendeltetésszerű módon használhatja.

</p>

<h3>

    b. Harmadik személyek szolgáltatásai

</h3>

<p>

    Ha harmadik személy szolgáltatásait használja az alkalmazáshoz való hozzáféréssel kapcsolatban, ideértve a telekommunikációs szolgáltatásokat az adatkapcsolatot, akkor Ön felel a kapcsolódó költségek fedezéséért és a vonatkozó feltételek betartásáért.

</p>

<h3>

    c. Hatályos jogszabályok

</h3>

<p>

    A jelen használati feltételekre a Szlovén Köztársaság jogszabályai mérvadók. Az Egyesült Nemzetek Szervezetének az áruk nemzetközi adásvételi szerződéseiről szóló Egyezménye alkalmazása kizárt. Ez nem érinti a jogválasztást korlátozó jogi rendelkezéseket és annak az országnak a kötelező rendelkezéseinek az alkalmazását is, amelyekben Ön fogyasztóként tartózkodik.

</p>

<h3>

    d. A rendelkezések függetlensége

</h3>

<p>

    Ha valamelyik használati feltétel ​​jogilag nem hatályos vagy hatályát veszti, ez nem érinti a fennmaradó rendelkezéseket. A hatályukat vesztett rendelkezéseket hatályos jogi rendelkezések helyettesítik. Ha ez az egyik fél számára ésszerűtlen terhet jelent, a használati feltételek teljes egészében hatályukat vesztik.

</p>

<p>

    * * *

</p>