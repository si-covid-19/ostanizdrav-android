<p>

    Adatvédelmi tájékoztató

</p>

<p>

    #OstaniZdrav alkalmazás

</p>

<p>

    Az adatvédelmi tájékoztató arról szóló információkat tartalmaz, hogy milyen adatokat gyűjtenek az #OstaniZdrav alkalmazás használatakor, hogyan kezelik az adatokat, és milyen jogai vannak az egyénnek a személyes adatok feldolgozása során.

</p>



<h2>

    1. Ki az #OstaniZdrav alkalmazás adatkezelője?

</h2>

<p>

    Az #OstaniZdrav alkalmazást („alkalmazást”) a Nemzeti Közegészségügyi Intézet (NIJZ) és a Közigazgatási Minisztérium (MJU) készítette, a Nemzeti Közegészségügyi Intézet gondoskodik az alkalmazás tartalmi részéről, a Közigazgatási Minisztérium pedig a műszaki oldaláról. Mindkét intézmény így az #OstaniZdrav alkalmazáson keresztül kezelt adatok közös adatkezelője.

</p>

<p>

    Az adatvédelmi tisztviselő e-mail címe:

</p>

<p>

    -   az NIJZ részéről vop@nijz.si <br>

    -   az MJU részéről dpo.mju@gov.si.



</p>

<h2>

    2. Az alkalmazás használata önkéntes?

</h2>

<p>

    Az alkalmazás használata teljesen önkéntes alapon zajlik.

</p>



<h2>

    3. Az alkalmazás működéséhez feldolgoznak-e személyes adatokat?

</h2>

<p>

    Az alkalmazás működéséhez véletlenszerű azonosítókat és kódokat dolgoznak fel, amelyek jogi szempontból álnevesített (alias) személyes adat státuszával rendelkeznek. A konkrét adatokról az alábbiakban olvashat.

    <br>

    Ha az alkalmazás használata mellett dönt, a „Kitettség naplózás engedélyezése”, gomb érintésével egyezik ebbe bele, amikor első alkalommal jelentkezik be az alkalmazásba. Az Ön hozzájárulása nélkül az alkalmazás nem fér hozzá a kitettség naplózás funkcióhoz az okostelefonján.

    Bármikor letilthatja a kitettség naplózás funkciót az alkalmazásban, ami azt jelenti, hogy az alkalmazás ilyenkor nem tud működni.

    <br>

    Külön hozzájárulás szükséges, azoknak az adatoknak a kezelésével kapcsolatban, amelyek ahhoz szükségesek, hogy az alkalmazás többi felhasználója tájékoztatást kapjon arról, hogy Ön SARS-CoV-2 koronavírussal fertőzött.

</p>

<h2>

    4.  Mely jogalap szerint kezelik az Ön adatait?

</h2>

<p>

    Az NIJZ és az MJU az Ön adatait kizárólag az általános adatvédelmi rendelet (GDPR) 6. cikke (1) bekezdésének a) pontjával összhangban, a személyes adatok védelméről szóló Törvény 9. cikke második bekezdésével összefüggésben az „Engedélyezd a kitettség naplózás” funkcióhoz kapott hozzájárulás alapján kezeli.

    <br>

    Bármikor visszavonhatja hozzájárulását, a visszavonásról a 11. fejezetben olvashat bővebben.

    <br>

    Az alkalmazás nem naplózza kitettségét, ha:

<ul>

    <li>a kitettség naplózást Ön nem engedélyezi,</li>

    <li>kikapcsolja a Bluetooth-t,</li>

    <li>az Android rendszereknél kikapcsolja a Bluetooth Helymeghatározását, amely önmagában nem rendelkezik az alkalmazáshoz kapcsolódó funkciókkal (vagyis nincs hozzáférése a helyinformációkhoz), a telefon azonban műszakilag úgy működik, hogy kéri annak bekapcsolását a Bluetooth rendszer működéséhez,</li>

    <li>telefonját kikapcsolta,</li>

    <li>törli az alkalmazást a készülékéről.</li>

</ul>

A megerősített SARS-CoV-2 fertőzésről szóló adat közvetítése napi kulcsok továbbításával arra a szerverre, amely a fertőzött felhasználók kulcsait tárolja, csak egy külön átviteli kód bevitele és az alkalmazáson belüli további külön beleegyezés megadása után lehetséges. Az így beküldött adatokat a továbbítást követő 14 napon belül törlik erről a szerverről.

</p>

<h2>

    5. A hozzájárulás visszavonása

</h2>

<p>

    Az NIJZ és az MJU részére az Ön által az alkalmazásban megadott hozzájárulás időben nem korlátozott, ugyanakkor hozzájárulását bármikor visszavonhatja. A visszavonás nem befolyásolja az Ön hozzájárulásával végzett feldolgozás jogszerűségét, mielőtt hozzájárulását visszavonta volna.

    A véletlenszerű azonosítók megosztásával zajló kitettség naplózás funkció használatához szükséges hozzájárulást úgy vonhatja vissza, ha letiltja a funkciót az alkalmazás váltógombjával, vagy törli az alkalmazást. Ha úgy dönt, hogy újból használja a kitettség naplózási funkciót, akkor újra engedélyezheti a funkciót a váltógombbal, vagy újra telepítheti az alkalmazást. Az NIJZ és az MJU nem fér hozzá azokhoz a véletlenszerű azonosítókhoz, amelyeket a Bluetooth-on keresztül továbbítottak egy másik felhasználónak, az alkalmazás pedig úgy készült, hogy azok 14 nap elteltével törlődjenek.

    <br><br>

    A megerősített koronavírus SARS-CoV-2 fertőzésről szóló adat továbbítása a napi kulcsok továbbításával a fertőzöttek kódjait tároló szerverre csak egy speciális átviteli kód bevitele után, valamint az alkalmazáson belüli további külön beleegyezés után történik meg. A hozzájárulás a fertőzött felhasználó azonosítójának a fertőzöttek kódjait tároló szerverre egyetlen alkalommal történő továbbítására érvényes. Az így továbbított adatok az átvitelt követő 14 napon belül törlődnek a fertőzöttek kódjait tároló szerverről.

</p>

<h2>6. Kinek szánták az alkalmazást?</h2>

<p>Az alkalmazást a Szlovén Köztársaságban élő, legalább 16. életévüket betöltött személyeknek szánták.</p>

<h2>7. Milyen személyes adatokat kezelnek?</h2>

<p>Az alkalmazás decentralizált megközelítésen alapul, amely lehetővé teszi az adatok lehető legkisebb mértékben való feldolgozását, közben ezeket az adatokat különféle eszközök közt felosztva dolgozzák fel. Az NIJZ és az MJU semmiképpen sem fér hozzá az Ön kontaktjaira vonatkozó információkhoz, vagy ahhoz az adathoz, hogy Ön fertőzött, ugyanígy nem tudja felfedni az Ön személyazonosságát vagy tartózkodási helyét. Az alkalmazáson keresztül kezelt kontaktusok az adott felhasználó telefonja által észlelt másik, érzékelhető közelségben lévő másik felhasználó telefonkészülékére vonatkoznak.

    <br><br>

    Ezen kívül az alkalmazás semmilyen eszközt nem használ az alkalmazás ön által történő használatának elemzésére.

</p>

<ul><p>Az alkalmazáson belül:</p>

    <li>az alkalmazás által generált véletlenszerűen hozzárendelt napi kulcs ("napi kulcs") akkor kerül feldolgozásra, amikor az alkalmazást telepíti a telefonra. A napi kulcs naponta megújul, és kizárólag az adott személy saját telefonján tárolódik 14 napig, majd automatikusan törlődik. Csak abban az esetben, hogyha a felhasználó beviszi a speciális visszaigazolási kódot az alkalmazásba, és kifejezett hozzájárulását adja ahhoz, akkor kerül át a napi kulcs átmenetileg egy speciális szerverre (ez a „fertőzött kulcsok szervere”), amely az MJU infrastruktúrában található. A felhasználó kifejezett hozzájárulása esetén csak a napi kulcs kerül át a telefonról a fertőzött kulcsok szerverére, a telefonnal kapcsolatos bármilyen egyéb információ nélkül.</li>

    <br>

    <li>15 percenként, a napi kulcs alapján, az alkalmazás létrehoz egy átviteli kódot tömörítéssel és titkosítással, amely a felhasználó telefonján tárolódik, és ugyanazt az átviteli kódot küldi el egy másik felhasználó telefonjára, amikor azt észleli. Az átvitel során a másik felhasználó telefonja metaadatkészletet hoz létre, amely mutatja a kapcsolattartási időt és a decibelt, amelyből az alkalmazás kiszámítja az érintkezés távolságát és a fertőzés kockázatának szintjét.</li>

    <br>

    <li>Az NIJZ szóban, telefonon közli a visszaigazolási kódot („teleTAN”) a megerősített SARS-CoV-2 koronavírus-fertőzésben szenvedő személlyel, amellyel a felhasználó egy órán belül az alkalmazáson keresztül megerősítheti, hogy fertőzöttnek bizonyult. A megerősítés után a visszaigazoló kulcs a regisztrációs zseton segítségével igazolássá válik, amellyel a napi kulcsok adatait továbbítja a fertőzött kulcsok szerverére. A megerősítetten fertőzött felhasználók napi kulcsait 14 napig tárolják a fertőzött kulcsok szerverén, majd azok automatikusan törlődnek. Naponta egyszer az alkalmazás lekérdezi a fertőzött kulcsok adatait a fertőzött kulcsok szerveréről, ezeket az adatokat oly módon számítja át, hogy a napi kulcsokat tömöríti és titkosítja, valamint összehasonlítja a kontaktusok azonosítójával (azaz azokkal az alkalmazást használókkal, akik a felhasználó telefonjának Bluetooth által észlelhető körzetében tartózkodtak). Amikor egyezés van a kapcsolatba került azonosítók között, akkor nyithatja csak meg az alkalmazás a metaadatok halmazát és becsülheti fel a fertőzés kockázatát.</li>

</ul>

<p>További fontos szempontok: <br><br>

    A második francia bekezdés szerinti felhasználók telefonján történő kontaktkövetés tehát kizárólag attól a pillanattól kezdve zajlik, amikor engedélyezik a kontaktkövetést az alkalmazásban. A kontaktok előzetes rögzítése nem lehetséges, mivel nincs olyan technikai megoldás, amely ezt lehetővé tenné. Egy adott napi kulcs fertőzéséről szóló információ fogadása esetén ezeknek az információknak az ellenőrzési lehetősége csak arra az időre korlátozódik, amikor az alkalmazás futott az adott készüléken.


    A fertőzött személyek nyilvántartása, amelyet az NIJZ-ben az Egészségügyi Adatbázisokról szóló törvény 1. melléklete keretében vezetnek, semmiképpen sem kapcsolódik technikailag az #OstaniZdrav alkalmazáshoz, és azt az NIJZ az #OstaniZdrav alkalmazástól függetlenül vezeti, és a nyilvántartás ugyanígy nem tartalmaz az #OstaniZdrav alkalmazásban található adatokat.

    <br><br>

    Nem létezik felhasználói lista az #OstaniZdrav alkalmazás felhasználóról.

    <br><br>

    Ezért az #OstaniZdrav alkalmazásban feldolgozott adatok a következőképpen sorolhatók be:

</p>

<h3>

    a. Műszaki adatok a hozzáféréshez

</h3>

<p>

    A hozzáférési műszaki adatok akkor jönnek létre, amikor a következő funkciókat használja vagy engedélyezi:

</p>

<ul>

    <li>

        a kitettség naplózása;

    </li>

    <li>

        az alkalmazás többi felhasználójának tájékoztatása arról, hogy ön megfertőződött.

    </li>

</ul>

<p>

    Minden alkalommal, amikor az adatokat lekérdezik a fertőzött kulcsok szerveréből, az Ön IP-címe (a terheléskezelő programban) elmaszkolódik, és az alkalmazás szerverrendszerében már nem használható. Ez tehát az az információ, amely megváltozik minden továbbítás előtt.

</p>

<p>

    A következő adatokat is feldolgozásra kerülnek:

</p>

<ul>

    <li>

        a hozzáférés dátuma és ideje (időbélyeg);

    </li>

    <li>

        az átvitt adat mennyisége (vagy a csomag hossza);

    </li>

    <li>

        sikeres hozzáférési értesítés.

    </li>

</ul>

<p>

    Ezeket a hozzáférési műszaki adatokat csak a műszaki infrastruktúra biztosítása és fenntartása céljából dolgozzák fel. Ezeknek az adatoknak az alapján nem lehet az alkalmazást felhasználó személyazonosságát megállapítani, és felhasználói profilt alkotni.

</p>

<h3>

    b. Kontaktadatok

</h3>

<p>

    Ha engedélyezi az okostelefon operációs rendszerének, hogy naplózza a kitettséget, ami a más felhasználókkal való érintkezést rögzíti, az okostelefon folyamatosan fogja sugározni a véletlenszerűen generált azonosítókat, a tömörített és titkosított napi kulcsértékeket, amelyek legfeljebb 15 percenként változnak (RPI) az alacsony fogyasztású Bluetooth-on keresztül, és ezeket a közelben lévő, a kitettséget szintén naplózó okostelefonok fogadják.  Az ön okostelefonja eközben fogadja a többi okostelefon véletlenszerű azonosítóit. A más okostelefonoktól kapott véletlenszerű azonosítókon kívül, az okostelefon futó kitettség naplózási funkció lehetővé teszi a következő, kontaktusra vonatkozó adatok rögzítését és tárolását:

</p>

<ul>

    <li>

        az érintkezés dátuma és időpontja;

    </li>

    <li>

        az érintkezés időtartama;

    </li>

    <li>

        a Bluetooth jelerőssége;

    </li>

    <li>

        titkosított egyéb metaadatok (protokoll verziója és az átviteli erősség).

    </li>

</ul>

<p>

    A véletlenszerű napi kulcsait és az azonosítókat, amelyeket más okostelefonoktól kap, és az egyéb adatokat (az érintkezés dátuma és időpontja, az érintkezés időtartama, a jelerősség) az okostelefon kitettségi naplójában tárolódnak el 14 napig.

</p>

<p>

    A más felhasználókkal való találkozást naplózó funkciót az „Értesítés a megerősített SARS-CoV-2 koronavírussal fertőzött személynek való kitettségről” elnevezést kapta az Android okostelefonokon és a „Megerősített SARS-CoV-2 koronavírussal fertőzött személynek való kitettség naplózása” elnevezést kapta az iPhone okostelefonokon. Felhívjuk figyelmét, hogy a kitettség naplózási funkció nem az alkalmazás része, hanem az okostelefonja operációs rendszerének szerves része, ami azt jelenti, hogy a kitettség naplózási funkciót az Apple (iPhone), illetve a Google (Android okostelefonok) biztosítja, és arra a társaságok vonatkozó adatvédelmi szabályai érvényesek. Az NIJZ és az MJU nem befolyásolja az operációs rendszer által, a kitettség naplózásával kapcsolatos adatfeldolgozást.

</p>

<p>

    A kitettség naplózási funkció csak akkor áll rendelkezésre, ha az okostelefonján az Android 6 verziója, vagy újabb verzió van telepítve. Az Android okostelefonokon a kitettség naplózási funkcióval kapcsolatos további információt a „Google” Beállításokban talál > “Értesítés a megerősített SARS-CoV-2 koronavírussal fertőzött személynek való kitettségről” a következő oldalon: https://support.google.com/android/answer/9888358?hl=en.

    Az Apple által lehetővé tett kitettség naplózási funkcióval kapcsolatos további információt az iPhone Beállításaiban az "Adatvédelem"> "Egészség"> "Megerősített SARS-CoV-2 koronavírussal fertőzött személynek való kitettség naplózása" alatt talál. A kitettség naplózási funkció csak akkor áll rendelkezésre, ha az iOS 13.5 vagy újabb verziója telepítve van az iPhone okostelefonjára.

</p>

<p>

    Az alkalmazás csak akkor dolgozza fel az okostelefonon által létrehozott és tárolt fent említett adatokat, ha a kitettség naplózási funkció engedélyezve van.

</p>


<h3>

    c. Adatok olyan személy véletlenszerű napi kulcsairól, aki szeretné megosztani a fertőzöttségére vonatkozó információt

</h3>

<p>

    Ha szeretné tájékoztatni az alkalmazás többi felhasználóját arról, hogy SARS-CoV-2 koronavírusfertőzés eredménye pozitív lett, ez a következőképpen történik:</p>

<ul>

    <li>az adat továbbításához történő belelegyezésként, használja az epidemiológiai szolgálattól kapott és egy óráig érvényes megerősítő kódot (teleTAN);</li>

    <li>a regisztrációs zseton használatával, amely más számra változik, továbbíthatja az elmúlt 14 nap véletlenszerű napi kulcsaira vonatkozó adatokat a fertőzött kulcsok szerverére.</li>

</ul>



<h2>

    8. Az alkalmazás funkciói

</h2>

<h3>

    a. Kitettség naplózása

</h3>

<p>

    Az alkalmazás fő funkciója a más eszközökkel való kapcsolat naplózása és a SARS-CoV-2 koronavírus fertőzés kockázatának felmérése. A becsült kockázat mellett az alkalmazás az NIJZ által az egyes helyzetekre előkészített ajánlásokat is megjeleníti. Ezek az alkalmazás által általánosan elkészített és a megjelenített állapothoz kapcsolódó szövegek.

</p>

<p>

    Ha engedélyezi a kitettség naplózási funkciókat, a háttérben futó alkalmazás naponta egyszer (vagy a "Frissítés" gombra kattintva) lekérdezi a fertőzött kulcsokat tároló szerverről azoknak a felhasználóknak a véletlenszerű azonosítói listáját, akiknél igazolták a fertőzést, és akik szeretnék értesíti az alkalmazás többi felhasználóját, arról, hogy fennáll a fertőzés veszélye. A lekérdezés a szerver felhívásával történik, amely automatikus válaszként megadja a kódokat.

</p>

<p>

    Az alkalmazás átszámolja ezeket a véletlenszerű átviteli kódokat, majd összehasonlítja azokat az okostelefon kitettségi naplójában tárolt véletlenszerű napi kulcsokkal. Ha az okostelefonja kitettség naplózási funkciója egyezést észlel, akkor továbbítja az adatokat (dátum, időtartam, jelerősség) az alkalmazáshoz, de nem továbbítja a szóban forgó kontaktus véletlenszerű napi kulcsait.

</p>

<p>

    Ha kapcsolat létesül, az alkalmazás elemzi a kitettség naplózási funkció által továbbított kontaktusadatokat, hogy felmérje a fertőzés kockázatát. Az értékelési algoritmus, amely meghatározza az adatok értelmezését (hogyan befolyásolja például az érintkezés időtartama a fertőzés kockázatát), a jelenlegi tudományos eredményekre épül. Az új eredmények figyelembevételével az NIJZ és az MJU frissítheti az értékelési algoritmust a beállítások módosításával. Az algoritmus értékelési beállításait elküldik az alkalmazásnak, a fertőzött felhasználók véletlenszerű napi kulcsainak listájával együtt.

</p>

<p>

    A fertőzési kockázat értékelése csak az Ön saját okostelefonján történik. A kockázatértékelési adatokat csak az alkalmazás tárolja, és nem továbbítja más címzetteknek (beleértve az NIJZ-t, az MJU-t, az Apple-t, a Google-t és más személyeket).

</p>

<p>

    Az ön technikai adatai, a kontaktadatai feldolgozásához és azoknak a személyeknek a véletlenszerű napi kulcsaira vonatkozó adatoknak a feldolgozásához, akik meg szeretnék osztani azt az információt, hogy megfertőződtek, a jogalapot a felhasználó hozzájárulása képezi, amelyet a kitettség naplózása funkció bekapcsolásakor ad meg.

</p>

<h3>

    b. Az alkalmazás többi felhasználójának értesítése arról, hogy ön fertőzött

</h3>

<p>

    Ha használja az alkalmazás többi felhasználóját arról értesítő funkcióját, hogy SARS-CoV-2 koronavírus-fertőzést igazoltak önnél, és figyelmeztetni szeretné a többi felhasználót, ezt csak akkor teheti meg, amikor az NIJZ értesítette önt a pozitív teszteredményről és ad Önnek egy TeleTAN aktiválási kódot.

</p>

<p>

    Az epidemiológiai szolgálat a belépési portálon keresztül létrehoz egy TeleTAN számot, különleges hozzáféréssel a szerverrendszerhez, és továbbítja a TeleTAN számot. Amikor Ön beírja a TeleTAN-számot az alkalmazásba, az visszaküldi az alkalmazás szerverrendszeréhez összehasonlítás és ellenőrzés céljából. Az alkalmazás kap egy zsetont a szerverrendszertől, azaz egy digitális hozzáférési kulcsot, amelyet az alkalmazás tárol. A zseton használatával az alkalmazás TAN-számot igényel a szerverrendszertől. A teleTAN szám csak egyszer használható.

    Az ön technikai adatai, a kontaktadatai feldolgozásához és azoknak a személyeknek a véletlenszerű napi kulcsaira vonatkozó adatoknak a feldolgozásához, akik meg szeretnék osztani azt az információt, hogy megfertőződtek, a jogalapot a felhasználó hozzájárulása képezi, amelyet a kitettség naplózása funkció bekapcsolásakor ad meg.

</p>

<h3>c. Az alkalmazás csak tájékoztatási célból történő használata </h3>

<p>

    Ha az alkalmazást csak tájékoztatási célokra használja, azaz: a fenti funkciók egyikét sem használja, és semmilyen adatot sem ad meg, a feldolgozásra csak az ön saját okostelefonján kerül sor, és nem generálódnak személyes adatok. Az alkalmazásban összekapcsolt webhelyek, például a https://www.gov.si/hu/temak/covid-19-jarvany/mobilna-aplikacija-ostanizdrav/, az okostelefon általános böngészőjében nyílnak meg. A feldolgozott adatok a használt böngészőtől, a böngésző beállításaitól és az Ön által felkeresett webhely adatfeldolgozási gyakorlatától függenek.

</p>

<h2>9. Milyen engedélyezéseket és funkciókat igényel az alkalmazás? </h2>

<p>

    Az alkalmazás hozzáférést igényel az okostelefonja bizonyos funkcióihoz és interfészeihez, ezért bizonyos engedélyeket meg kell adnia. A különböző gyártók eltérő módon sorolják be az engedélyezéseket. Az egyedi engedélyeket például engedélykategóriákba lehet sorolni, és az engedélykategóriák egészéhez hozzájárulást adhat. Ha az alkalmazás le van tiltva, nem lehetséges használni az alkalmazás néhány vagy valamennyi funkcióját.

</p>

<h3>a. Műszaki követelmények (az összes okostelefon) </h3>

<ul>

    <li> Internet <br>

        Az alkalmazásnak internetkapcsolatra van szüksége a kitettség naplózási funkció működtetéséhez és a szerverrendszerrel való kommunikációhoz.

    </li>

    <li> Bluetooth  <br>

        Az okostelefon Bluetooth interfészét engedélyezni kell, azért, hogy az okostelefon más okostelefonok véletlenszerű napi kulcsait naplózni tudja, és tárolja azokat az eszköz kitettségi naplójában.

    </li>



    <li>Háttérben való működés<br>

        Az alkalmazás a háttérben fut (azaz amikor nem használja aktívan az alkalmazást), így automatikusan fel tudja mérni, milyen kockázatnak van Ön kitéve. Ha nem engedélyezi, hogy okostelefon operációs rendszerében az alkalmazás a háttérben fusson, az alkalmazás nem fog megfelelően működni.

    </li>

</ul>

<h3>b. Android okostelefonok</h3>

<p>Ha Android-készüléket használ, akkor a következő rendszerfunkciókat is engedélyezni kell:</p>

<ul>

    <li>SARS-CoV-2 koronavírussal fertőzött személynek való kitettségről szóló értesítés engedélyezése <br>

        A kitettség naplózási funkció elengedhetetlen az alkalmazásban, enélkül nem lehet hozzáférni a kitettségi naplóban található véletlenszerű napi kulcsokhoz. A funkciót az alkalmazáson belül engedélyezni kell ahhoz, hogy az alkalmazás hozzáférhessen a kitettségi naplóhoz.

    </li>

    <li>Helymeghatározás <br>

        Az okostelefon helymeghatározási szolgáltatásait engedélyezni kell, hogy a többi okostelefon Bluetooth jeleit kereshesse. Az alkalmazás működéséhez nem gyűjtik a helyadatokat.

    </li>

    <li>Értesítés <br>

        A felhasználót saját eszközén tájékoztatják a felmért kockázatról. A szükséges értesítési funkció már telepítve van az operációs rendszerbe.

    </li>

</ul>

<h3>c. iPhone (Apple iOS) okostelefonok</h3>

<p>

    Ha iPhone-t használ, akkor a következő rendszerfunkciókat is engedélyezni kell:

</p>

<ul>

    <li>SARS-CoV-2 koronavírussal fertőzött személynek való kitettség naplózása<br>

        A kitettség naplózási funkció elengedhetetlen az alkalmazásban, enélkül nem lehet hozzáférni a kitettségi naplóban található véletlenszerű napi kulcsokhoz. A funkciót az alkalmazáson belül engedélyezni kell ahhoz, hogy az alkalmazás hozzáférhessen a kitettségi naplóhoz

    </li>

    <li>Értesítések</li>

    <li>A felhasználó a saját készülékén kap értesítést a felmért kockázatról. Az értesítést engedélyezni kell.</li>

</ul>

<h2>10. Mikor törlődnek ezek az adatok?</h2>

<p>

    Az alkalmazásban tárolt összes adat törlődik, ahogy nincs rájuk többé szükség az alkalmazás alábbi funkcióihoz:

</p>

<h3>a. Kitettség naplózás</h3>

<ul>

    <li>A véletlenszerű napi kulcsok és a többi felhasználó véletlenszerű azonosítóinak listája 14 nap elteltével automatikusan törlődik az okostelefon kitettségi naplójából.<br></li>

    <li>Az NIJZ és az MJU nem befolyásolhatja az okostelefon kitettségi naplójában található kontaktadatok törlését (ideértve az Ön véletlenszerű napi kulcsait is) és a más okostelefonok kontaktadatait, mivel ezt a funkciót az Apple vagy a Google biztosítja. Ebben az esetben a törlés az Apple vagy a Google által elfogadott döntéstől függ. Jelenleg az adatok 14 nap elteltével automatikusan törlődnek. Az Apple és a Google által biztosított funkciókkal az adatok manuálisan törölhetők a készüléke rendszerbeállításaiból.<br></li>

    <li>Az alkalmazásban megjelenített kockázatértékelés törlődik, amint az alkalmazás friss kockázatértékelést ad. A friss kockázatértékelés általában akkor zajlik, amikor az alkalmazás megkapja a véletlenszerű napi kulcsok új listáját.</li>

</ul>

<h3>b. Az alkalmazás többi felhasználójának értesítése arról, hogy Ön megfertőződött </h3>

<ul>

    <li>Az okostelefonban az alkalmazásban használt véletlenszerű napi kulcsok 14 nap elteltével törlődnek a szerverrendszerből.</li>

    <li>A kiszolgálórendszerben tárolt TAN-szám tömörített értéke 21 nap elteltével törlődik.</li>

    <li>Az alkalmazásban tárolt TAN-szám törlődik, miután az alkalmazás napi kulcsait közzétették az alkalmazásszerveren.</li>

    <li>Az alkalmazásban tárolt TeleTAN-szám törlődik, miután az alkalmazás napi kulcsait közzétették az alkalmazásszerveren.</li>

    <li>A szerverrendszeren tárolt TeleTAN-szám tömörített értéke 21 nap elteltével törlődik.</li>

    <li>A járványügyi szolgálat által megadott TeleTAN szám törlődik, amint azt telefonon közlik Önnel.</li>

    <li>A szerverrendszerben tárolt regisztrációs zseton tömörített értéke 21 nap elteltével törlődik.</li>

    <li>Az alkalmazásban tárolt regisztrációs zseton törlődik, miután Ön értesítette az alkalmazás többi felhasználóját, hogy fertőzöttnek bizonyult.</li>

</ul>



<h2>11. Ki kapja meg az Ön adatait? </h2>



<p>

    Ha szeretné értesíteni az alkalmazás többi felhasználóját, hogy megfertőződött, az elmúlt 14 nap véletlenszerű napi kulcsait továbbítják a fertőzött kulcsok szerverére, és onnan töltik le azt a más felhasználók okostelefonjain található alkalmazások.

</p>

<p>

    Az NIJZ és az MJU az alkalmazás Ön által történő használatával összegyűjtött adatokat (amelyekhez hozzáféréssel rendelkeznek - azaz az IP-címet, a hozzáférés időpontját és dátumát, az internetes protokollt) csak akkor továbbítja harmadik felek számára, ha erre törvényi kötelezettség vonatkozik, vagy erre jogi eljárás vagy büntetőeljárás miatt van szükség, az alkalmazás műszaki infrastruktúrája elleni támadás esetén.

</p>



<h2>12. Az adatokat harmadik országba továbbítják?</h2>

<p>

    Az alkalmazás használata során létrehozott adatokat kizárólag a Szlovén Köztársaságban található szervereken dolgozzák fel. 

</p>

<h2>13. Egyéb jogok a Személyes adatok védelméről szóló törvény és az Általános adatvédelmi rendelet alapján</h2>

<p>

    Mivel az #OstaniZdrav alkalmazás használata esetén, amely nem követeli meg az egyén azonosítását, az Általános adatvédelmi rendelet 11. cikkével összhangban, az egyének bizonyos jogai nincsenek garantálva. Mivel azonban ez az alkalmazás céljaihoz nem szükséges, és nem ez a rendeltetése, az NIJZ és az MJU nem köteles további adatokat gyűjteni (az Általános adatvédelmi rendelet 11. cikke második bekezdése értelmében). Emellett ez ellentétes lenne azzal a célkitűzéssel, hogy az alkalmazáshoz kezelt adatmennyiséget minimumra kell csökkenteni. Pontosabban, az alábbiak vonatkoznak erre:

</p>

<ul>

    <li>A személyes adatok feldolgozásával kapcsolatos információk – az NIJZ és az MJU weboldalain szerezhetők be általános információk az adatkezelésről, de személyhez köthető adatokat, a megfelelő személyazonosító hiányában nem lehet biztosítani;<br></li>

    <li>Helyesbítéshez való jog - a helyesbítéshez való jog nem gyakorolható, mivel sem a felhasználó, sem az üzemeltető nem fogja tudni, mely információk vonatkoznak rá, és emiatt nem lesz képes azonosítani a hibát;

        <br></li>

    <li>Törléshez való jog - a személyes adatok törlése csak az alkalmazás saját telepítéséből lehetséges, amelyen belül a felhasználó az alkalmazás működése során keletkező összes adatot törölheti;<br></li>

    <li>A feldolgozás korlátozásának joga és a fellebbezés joga - az adatkezelés korlátozásának jogát akkor gyakorolja, ha bizonyítja, hogy egy bizonyos véletlenszerűen meghatározott napi kulcs birtokosa, amellyel kapcsolatban a fertőzésre vonatkozó adatokat védeni kell. Mivel az alkalmazás úgy készült, hogy az érintkezésre vonatkozó adatok csak a saját mobiltelefonon találhatók meg, az adatkezelés korlátozásának joga, mivel a kezeléshez nincs szükség azonosításra, ebben a részben nem gyakorolható. A fellebbezés jogát csak arra a részre vonatkozóan lehet gyakorolni, ahol az adatokat helyileg dolgozzák fel, méghozzá a törlésükkel.</li>

    <li> Az adatvédelmi tisztviselő elektronikus címe:

        <ul>

            <li>NIJZ: vop@nijz.si</li>

            <li>MJU: dpo.mju@gov.si.</li>

        </ul>

    </li>

    <li>Tájékoztató az automatizált döntéshozatalról, beleértve a profilalkotást: az NIJZ és az MPA nem végez profilalkotást, és nem végez automatizált döntéshozatalt a személyes adatok profilalkotása alapján.</li>

    <li>Információk panaszemelés iránti jogról a felügyeleti hatóságnál: Panaszát az Információügyi biztosnál nyújthatja be, Dunajska 22, 1000 Ljubljana, e-mail cím: gp.ip@ip-rs.si, weboldal: www.ip-rs.si.</li>

</ul>



<p>

    Legutóbbi módosítás: 2020. július 28.

</p>