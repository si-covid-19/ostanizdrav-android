<p>
    <strong>Applicazione #OstaniZdrav</strong>
</p>
<p>
    <strong>Condizioni d'uso</strong>
</p>
<p>
    L'applicazione #OstaniZdrav (di seguito: "app") è stata preparata dall'Istituto nazionale per la salute pubblica (NIJZ) e dal Ministero della pubblica amministrazione (MJU): L'NIJZ cura i contenuti dell'app, l'MJU la parte tecnica. Entrambi sono quindi gestori in comune dei dati che vengono trattati nell'ambito dell'app #OstaniZdrav.
    <br>
    <br>
   Per domande relative all'app e al suo funzionamento chiamare il numero gratuito 080 1787 o scrivere a ekc@gov.si. 
    <br>
    <br>
   Leggere attentamente queste condizioni d'uso che costituiscono la base per l'uso dell'applicazione e delle sue versioni future (correzioni, aggiornamenti e incrementi) che MPA e NIJZ hanno già editato o renderanno disponibili.
    <br>
    <br>
    La dichiarazione a parte sulla protezione dei dati (vd https://www.gov.si/it/argomenti/sars-cov-2/mobilna-aplikacija-ostanizdrav/) è parte integrante delle presenti condizioni d'uso. Leggere attentamente anche l'Avviso sulla protezione dei dati.
    <br>
    <br>
   L'app è disponibile in Apple App Store per tutti i dispositivi iOS e in Google Play per tutti i dispositivi Android. L'MJU e l'NIJZ sono gli unici responsabili del contenuto e della manutenzione dell'app #OstaniZdrav.
    <br>
    <br>
    Installando e utilizzando l'app si concorda con queste condizioni d'uso. Se non si accettano queste condizioni d'uso non è necessario installare o utilizzare l'app (ovvero andrà disinstallata) e non sarà possibile utilizzare i servizi o i sistemi associati. Tuttavia ciò non influisce sui diritti di licenza open source associati al codice sorgente dell'app.
    <br>
    <br>
    Se offrite il dispositivo sul quale l'applicazione è installata in utilizzo a terzi che utilizzano l'app, sarete comunque responsabili del rispetto di queste condizioni d'uso.
    <br>
    <br>
    L'app è destinata a persone residenti nella Repubblica di Slovenia che abbiano almeno 16 anni. 
</p>
<h2>
    1. QUALI FUNZIONI HA L'APP?
</h2>
<p>
    Lo scopo dell'app #OstaniZdrav è quello di rompere in anticipo le catene di trasmissione delle infezioni da SARS-CoV-2. Vogliamo informare rapidamente le persone sui contatti che hanno avuto con persone infette e su qualsiasi esposizione al virus. Sulla base delle informazioni le persone saranno in grado di evitare contatti non necessari con gli altri, in particolare con quelli a rischio aumentato come gli anziani e i pazienti cronici, e quindi di limitare la diffusione dell'infezione da coronavirus SARS-CoV-2.
    <br>
    <br>
    Le funzionalità chiave dell'app sono descritte di seguito. I dettagli sono puramente informativi e non costituiscono specifiche legalmente vincolanti o alcun accordo sulla disponibilità di determinate funzionalità. Leggere anche le informazioni e le condizioni nel capitolo 9.
</p>
<h3>
    a. Applicazione di sfondo
</h3>
<p>
    L'app viene eseguita in background (ovvero quando non si utilizza attivamente l'app) in modo che possa calcolare automaticamente il rischio. Se non si consente l'esecuzione dell'app in background nel sistema operativo dello smartphone l'app non funzionerà correttamente.
    <br>
    <br>
   Una volta al giorno l'app #OstaniZdrav compila un elenco di codici di trasmissione casuali degli utenti che sono stati confermati infetti e che vogliono informare gli altri utenti dell'app che esiste un rischio di infezione. L'app ricalcola questi codici di trasmissione casuali e li confronta poi con i codici giornalieri casuali memorizzati nel registro delle esposizioni sullo smartphone. Se la funzionalità di registrazione dell'esposizione sullo smartphone rileva una corrispondenza trasmette i dati (data, durata, potenza del segnale) all'app, ma non le chiavi giornaliere casuali del contatto in questione.
    <br>
    <br>
    I dati di valutazione del rischio di infezione vengono archiviati solo nell'app e non vengono trasmessi ad altri destinatari (inclusi NIJZ, MJU, Apple, Google e altri).
    <br>
    <br>
    L'app può riconoscere e registrare i contatti con altre persone solo se è installata nello stesso modo su un dispositivo che un'altra persona ha con sé e se quella persona soddisfa tutte le condizioni per l'utilizzo dell'app (vedere il capitolo 6 di seguito). L'app da sola non è in grado di rilevare se un utente ha avuto contatti con altre persone.</p>
<h3>b. Notifica di esposizione al coronavirus SARS-CoV-2</h3>
<p>
    Se si è stati in contatto con una persona cui è stato confermato che è affetta dal coronavirus SARS-CoV-2, si ha un aumento del rischio e si riceve una notifica che conterrà le raccomandazioni dell'NIJZ.
</p>
<h3>
    c.  Risultato positivo del test
</h3>
<p>
    Se vi è stata diagnosticata l'infezione da coronavirus SARS-CoV-2 potete utilizzare l'app per pubblicare volontariamente le vostre chiavi giornaliere casuali registrate nell'app negli ultimi 14 giorni. Altri utenti dell'app saranno quindi in grado (in caso di rischio più elevato) di ricevere una notifica del rischio di infezione.</p>
<h3>
    d.  Specifiche tecniche dell'app
</h3>
<p>
    I dettagli sulle funzioni tecniche dell'app e sui sistemi sono disponibili all'indirizzo:
    <br>
    https://github.com/si-covid-stage/ostanizdrav-android-stage/ostanizdrav-android
    <br>
    Queste specifiche tecniche sono a solo scopo informativo e non fanno parte delle condizioni d'uso. Non costituiscono un accordo giuridicamente vincolante sulla qualità o sulle specifiche dell'app.
</p>
<h3>
    e.  Maggiori informazioni
</h3>
<p>
    Maggiori informazioni sull'app sono disponibili su https://www.gov.si/it/argomenti/sars-cov-2/mobilna-aplikacija-ostanizdrav/
    <br>
    <br>
    Maggiori informazioni sulla pandemia SARS-CoV-2 sono disponibili su  https://www.gov.si/it/argomenti/sars-cov-2/.
    <br>
    <br>
    Le informazioni di cui sopra sono fornite a solo scopo informativo e non fanno parte delle condizioni d'uso.
</p>
<h2>
    2.  COSA SIGNIFICA RISCHIO BASSO O PIÙ ELEVATO?
</h2>
<p>
    Per calcolare il rischio di infezione dell'utente l'app utilizza le chiavi fornite per i casi confermati di infezione. Tiene conto di fattori quali i giorni trascorsi dall'esposizione, la durata dell'esposizione, la vicinanza del caso confermato in funzione dell'attenuazione del segnale Bluetooth e il parametro di rischio assegnato per l'infezione. L'app segnala quindi se il rischio è "basso" o "più elevato". È solo una stima indicativa basata sui dati raccolti. <strong>L'app non può dire se si è effettivamente affetti dal coronavirus SARS-CoV-2.</strong> Sebbene il rischio sia "basso" si può comunque essere infetti e non è detto che lo si è se si è stati classificati con rischio "più elevato".
    <br>
    <br>
    <strong>OEsistono molti altri fattori che possono influenzare il rischio personale di infezione. L'app non tiene conto di tali fattori.</strong> Questi fattori includono le circostanze personali, le circostanze esterne di esposizione a un caso confermato, il vostro comportamento e qualsiasi contatto con una persona che non è registrata nell'app. Vedere il capitolo 4.
</p>
<h2>
    3.  COSA FARE SE SI È STATI ESPOSTI A UN CASO CONFERMATO?
</h2>
<p>
   Se l'app avverte che si è stati esposti a un caso confermato riceverete anche informazioni su come procedere. Queste istruzioni non sono legalmente vincolanti, ma l'NIJZ raccomanda di seguirle. Le raccomandazioni di cui sopra non influiscono sugli obblighi legali o contrattuali vigenti o sui requisiti formali su cosa fare quando si è esposti a una persona infetta. Tali obblighi o requisiti devono sempre essere rispettati.
    <br>
    <br>
    <strong>L'applicazione non può essere utilizzata per ottenere una diagnosi medica.</strong>
    <br>
    <br>
    <strong>Se si è ricevuta una notifica ciò non significa che si è infetti dal coronavirus SARS-CoV-2.</strong> Significa solo che si è stati in contatto con una persona cui è stato diagnosticato il SARS-CoV-2 negli ultimi 14 giorni e che esiste la possibilità che siate infetti. La classificazione di un rischio come "basso" o "più elevato" si basa esclusivamente sui dati disponibili e non indica se si è effettivamente infetti o no.
    <br>
    <br>
    <strong>L'avviso di esposizione potrebbe non essere accurato</strong> Ad esempio, il vostro dispositivo potrebbe registrare l'esposizione quando non le si è vicino o quando qualcun altro sta utilizzando il dispositivo. Date le attuali restrizioni di contatto/misurazioni di prossimità può avvenire una registrazione errata dei contatti (vedere il capitolo 7).
</p>
<h2>
    4.  L'APP NON PROTEGGE DALL'INFEZIONE
</h2>
<p>
    Lo scopo dell'app è rompere le catene di trasmissione delle infezioni.
    <br>
    <strong>L'app non protegge dall'infezione da coronavirus SARS-CoV-2.</strong>
    <br>
    <strong>L'app non ridurrà il rischio personale di infezione.</strong>
    <br>
    <strong>Potreste comunque contagiarvi con il coronavirus SARS-CoV-2, in quanto l'applicazione potrebbe non notificarvi l'esposizione a una persona che potrebbe avervi infettato dato che:</strong>
</p>
<ul>
    <li>
       L'app non registra tutti i vostri contatti con altre persone poiché altri potrebbero non utilizzare l'app e perché non avete sempre il vostro smartphone con voi, o non avete l'app permanentemente attivata. Ci sono anche alcune restrizioni sui contatti/misurazione della distanza (vedere capitolo 7).
    </li>
    <li>
       L'app vi informa solo sulla possibile esposizione a persone che sono affette dal coronavirus SARS-CoV-2. L'app deve registrare il contatto con il caso confermato e la persona infetta deve attivare la funzione di avviso nell'app. L'attivazione della funzione di avviso è volontaria e non è detto che lo facciano tutti gli utenti che sono stati confermati infetti.
    </li>
</ul>
<p>
    Utilizzate l'app in conformità con le altre misure appropriate di precauzione e con le richieste ufficiali. 
    <br>
    <br>
    Informazioni affidabili sulla pandemia di SARS-CoV-2 e sulle precauzioni da prendere sono disponibili su:
    <br>
    https://www.gov.si/it/argomenti/sars-cov-2/
    <br>
    https://www.nijz.si/sl/koronavirus-2019-ncov
    <br>
    <br>
    Le informazioni di cui sopra sono fornite a solo scopo informativo e non fanno parte delle condizioni d'uso.   
    <br>
    <br>
    Seguire sempre i seguenti consigli anche quando si utilizza l'app:
</p>
<ul>
    <li>
        Mantenere una distanza interpersonale adeguata (almeno 1,5 m).
    </li>
    <li>
        Lavare o disinfettare le mani regolarmente.
    </li>
    <li>
        Indossare una mascherina in tutti gli spazi chiusi quando non è possibile mantenere la distanza interpersonale consigliata.
    </li>
    <li>
        Non toccare gli occhi, il naso e la bocca con mani non lavate o non disinfettate.
    </li>
    <li>
        Ventilare i locali regolarmente.
    </li>
    <li>
        Osservare la corretta igiene respiratoria (prima di tossire/starnutire coprire la bocca e il naso con un fazzoletto di carta o tossire/starnutire nella parte superiore della manica). Smaltire il fazzoletto di carta dopo ogni utilizzo, quindi lavarsi le mani con acqua e sapone.
    </li>
    <li>
        In caso di segni e sintomi di malattia rimanere a casa e consultare per telefono il medico di medicina generale.
    </li>
</ul>
<p>
    Questo è il modo migliore per proteggere sé stessi e gli altri dal virus.
</p>
<h2>
    5.  FUNZIONALITÀ DI AVVISO
</h2>
<p>
    Con l'app potete avvertire le persone con cui siete stati in contatto che vi è stata diagnosticata l'infezione da coronavirus SARS-CoV-2. <strong> Potete attivare la funzione di avviso solo se l'infezione è stata confermata dalle istituzioni competenti.</strong>
    <br>
    <br>
    Dopo aver ricevuto le informazioni sull'infezione da coronavirus SARS-CoV-2 verrete contattati dal servizio epidemiologico, il quale vi invierà per telefono un codice di conferma che potrete inserire nell'app e così informare anonimamente i vostri contatti stretti sul rischio più elevato di infezione.
    <br>
    Se sospettate di essere stati infettati dal coronavirus SARS-CoV-2 e non avete ancora ricevuto la conferma seguite le raccomandazioni generali dell'NIJZ.
</p>
<h3>
    a.  Uso della funzione di avviso senza valido motivo
</h3>
<p>
    <strong>Non dovete attivare la funzione di avviso senza una buona ragione poiché ciò può avere gravi conseguenze. </strong> Si può essere ritenuti responsabili per danni causati a persone infette.
</p>
<h2>
    6.  REQUISITI TECNICI
</h2>
<p>
    Per utilizzare l'app devono essere soddisfatti i seguenti requisiti tecnici:
</p>
<h3>
    a.  Occorre un collegamento internet
</h3>
<p>
    Alcune funzionalità dell'app si basano sui servizi e sui sistemi centrali forniti per il funzionamento dell'app #OstaniZdrav. Queste funzioni sono disponibili solo se il dispositivo dispone di una connessione Internet, ad es. tramite LTE o WiFi, il che consente l'accesso all'app #OstaniZdrav. Alcune funzionalità dell'app non saranno disponibili senza una connessione Internet. Lo stesso vale se il dispositivo è spento o in modalità aereo.
</p>
<h3>
    b.  L'app deve essere in esecuzione e deve essere attivata
</h3>
<p>
    L'app deve essere in esecuzione (in primo piano o in background) sul dispositivo e deve essere attivata. Se non si avvia l'app, o la si disattiva o rimuove, essa non registra i contatti con altre persone e non genera i codici di trasmissione casuali che verrebbero memorizzati su altri dispositivi. Se si riavvia il dispositivo (ad esempio, se la batteria si è scaricata o dopo aver aggiornato il sistema operativo) è necessario riavviare l'app.
</p>
<h3>
c.  Impostazioni sul vostro dispositivo
</h3>
<p>
    Dovrete attivare le funzionalità Bluetooth sul vostro dispositivo e consentire all'app di accedervi.
    <br>Consigliamo di attivare le seguenti funzionalità sul vostro dispositivo e di consentire all'app di accedervi, anche se potete utilizzare le funzionalità di base dell'app senza di esse:
</p>
<ul>
    <li>
     Avvisi
    </li>
</ul>
<p>
    Controllate le impostazioni sul vostro dispositivo per vedere se queste funzionalità sono attivate e l'app può accedervi.
    <br>
    <br>
    Istruzioni dettagliate sulla configurazione dell'app per iOS e Android sono disponibili su https://www.gov.si/it/argomenti/sars-cov-2/app-mobile-ostanizdrav/. Queste istruzioni sono a solo scopo informativo e non fanno parte delle condizioni d'uso.
</p>
<h3>
    d.  Assicuratevi di utilizzare l'ultima versione dell'app
</h3>
<p>
    L'MJU e l'NIJZ pubblicheranno periodicamente aggiornamenti per l'app. Installate questi aggiornamenti il prima possibile e assicuratevi di utilizzare sempre l'ultima versione dell'app. L'uso di versioni precedenti può causare problemi tecnici o malfunzionamenti.
    <br>
    <br>
    L'app utilizza funzionalità esplicitamente implementate da Apple per iOS e da Google per Android ("Avviso di esposizione") e sono disponibili solo in iOS 13.5 o versioni successive e Android 6.0 o versioni successive. L'app non funziona su versioni precedenti di questi sistemi operativi.
</p>
<h2>
    7.  LIMITAZIONI DELL'APP
</h2>
<p>
    L'app è progettata per aiutarvi a identificare il rischio di infezione in base al contatto con una persona cui è stata confermata l'infezione da coronavirus SARS-CoV-2. Ricordate che l'app ha alcune limitazioni.
    <br>
    Una di queste è che l'app riceve codici di trasmissione casuali da altri dispositivi solo a determinati intervalli, anche se essa invia costantemente codici di trasmissione casuali. Gli intervalli di tempo per la ricezione dei dati sono attualmente distanti fino a cinque minuti e sono molto brevi. Tutte queste funzionalità si basano sulla funzione base di notifica dell'esposizione di Apple e Google, che le due società possono modificare in qualsiasi momento.
    <br>
    <br>
   Per misurare la prossimità viene utilizzata l'attenuazione del segnale Bluetooth. Scarsa attenuazione del segnale significa che l'altro dispositivo è vicino. Una maggiore attenuazione del segnale, invece, significa che il dispositivo è più distante (cioè più di due metri) o che c'è qualcosa tra i due dispositivi che blocca il segnale. Può essere una parete o una borsa in cui si trova il dispositivo. Il segnale può essere bloccato anche da persone o animali.
</p>
<h2>
    8.  DIRITTI DEGLI UTENTI
</h2>
<h3>
    a.  Diritto di base degli utenti
</h3>
<p>
    Vi viene concessa una licenza limitata, non trasferibile e revocabile per utilizzare l'app a soli scopi personali e non commerciali.
    <br>
    La licenza iOS include l'uso su qualsiasi dispositivo Apple che possedete e utilizzate e dovete rispettare le condizioni vigenti di App Store. Potete accedere e utilizzare l'app anche tramite altri account Apple collegati al vostro account Apple tramite il servizio Condivisione Famiglia (Family Sharing).
    <br>
    È possibile eseguire il backup dell'app in base alle proprie esigenze. In relazione all'app non avete altri diritti.
</p>
<h3>
    b.  Proprietà dell'app
</h3>
<p>
    L'app è stata preparata dall'Istituto nazionale per la salute pubblica - NIJZ, e dal Ministero della pubblica amministrazione - MJU, al riguardo l'NIJZ si occupa del contenuto della domanda e l'MJU si occupa della parte tecnica. Entrambi sono quindi gestori comuni dei dati che vengono elaborati all'interno dell'app #OstaniZdrav.
</p>
<h3>
    c.  Note sul rilascio delle licenze Open Source
</h3>
<p>
    Le informazioni sull'uso di componenti di terze parti inclusi nell'app e le disposizioni di licenza vigenti sono disponibili nelle note di licenza open source nell'app.
    <br>
    <br>
    Il codice sorgente dell'app è pubblicato nelle condizioni di licenza "Licenza Apache 2.0" e può essere scaricato da:  https://github.com/si-covid-stage/ostanizdrav-android Le condizioni di licenza per la "Licenza Apache 2.0" sono disponibili all'indirizzo https://www.apache.org/licenses/LICENSE-2.0.
    <br>
    <br>
    I diritti concessi nel Capitolo 8 non pregiudicano le disposizioni in materia di licenze che valgono per il codice sorgente dell'applicazione e per i componenti di terze parti utilizzati nell'app.
</p>
<h3>
    d.  Non è permesso
</h3>
<p>
    Non è permesso manomettere o modificare l'app.
    <br>
    <br>
    Non è permesso utilizzare l'app o le interfacce per il funzionamento dell'app #OstaniZdrav per scopi non conformi alle presenti condizioni d'uso. Non è permesso utilizzare l'app #OstaniZdrav per scopi diversi da quelli previsti per l'uso sul vostro dispositivo. Potete accedere alla funzionalità dell'app #OstaniZdrav solo tramite l'app.
</p>
<h2>
    9.  IMPORTANTI INFORMAZIONI SU DISPONIBILITÀ E MODIFICHE
</h2>
<h3>
    a.  Non è possibile il risarcimento per funzioni speciali 
</h3>
<p>
    L'app è disponibile nella forma rilasciata dall'MJU e dall'NIJZ. L’MJU e l’NIJZ non si assumono alcuna responsabilità per il corretto funzionamento dell'app #OstaniZdrav e non stipulano alcun accordo con l'utente su funzioni o caratteristiche speciali. Non si ha diritto ad alcun risarcimento basato sul vostro utilizzo dell'app #OstaniZdrav. L’MJU e l’NIJZ possono modificare l'app in qualsiasi momento, sospenderne il funzionamento e rimuovere le funzionalità in parte o per intero, oppure modificare l'app #OstaniZdrav. Se all'app vengono aggiunte nuove funzionalità riceverete una notifica delle modifiche.
</p>
<h3>
    b.  La disponibilità non è garantita
</h3>
<p>
    L'MJU e l'NIJZ possono limitare o sospendere il funzionamento dell'app #OstaniZdrav in qualsiasi momento. Non avete diritto ad alcun risarcimento riguardante la continua disponibilità dell'applicazione o di eventuali servizi e sistemi correlati in relazione alle singole funzionalità o al sistema nel suo complesso.
    <br>
    L'MJU e l'NIJZ non garantiscono la disponibilità o il funzionamento dell'app #OstaniZdrav. L'app #OstaniZdrav potrebbe essere temporaneamente non disponibile per manutenzione o per malfunzionamento. In alcuni casi ciò potrebbe richiedere tempo. Durante questi periodi il funzionamento dell'app potrebbe essere limitato o l'app potrebbe essere del tutto irraggiungibile.
</p>
<h3>
    c.  Modifiche di queste condizioni d'uso
</h3>
<p>
    L'MJU e l'NIJZ si riservano il diritto di modificare le presenti condizioni d'uso. Dovrete confermare queste modifiche all'avvio dell'app. Se non si accettano le modifiche non sarà più possibile utilizzare l'app #OstaniZdrav e dovrete rimuoverla dal vostro dispositivo.
</p>
<h3>
    d.  Valutazione del rischio
</h3>
<p>
    L'NIJZ si riserva il diritto di modificare i parametri per determinare la valutazione del rischio in qualsiasi momento, tenendo conto degli ultimi risultati delle ricerche su trasmissione e diffusione del virus. L'NIJZ può determinare questi parametri a propria discrezione.
</p>
<h2>
    10. SENZA GARANZIA
</h2>
<p>
    L'MJU e l'NIJZ determinano le funzionalità e il formato dell'app #OstaniZdrav. L'MJU e l'NIJZ non stipulano alcun accordo con l'utente su caratteristiche o proprietà specifiche. Inoltre non avete il diritto di includere funzionalità speciali nell'app o nel loro design speciale. L'app è disponibile così come è stata pubblicata su Apple App Store e Google Play.
    <br>
    L'MJU e l'NIJZ prestano ragionevole attenzione nella trasmissione dell'app #OstaniZdrav. Per quanto riguarda l'app #OstaniZdrav L'MJU e l'NIJZ non fanno altre promesse o assicurazioni e, in particolare, non garantiscono:
</p>
<ul>
    <li>
       che sarete in grado di utilizzare l'app #OstaniZdrav senza interruzioni o senza guasti;
    </li>
    <li>
        che l'app #OstaniZdrav non sarà soggetta a perdite, corruzione, attacchi, virus, manomissione, intrusione o altri problemi di sicurezza.
    </li>
</ul>
<p>
   Siete i soli responsabili della sicurezza dei dati sul vostro dispositivo e nei sistemi ad esso associati, inclusa la sicurezza dei dati in tutte le altre app installate sul vostro dispositivo.
</p>
<h2>
   11.  CONDIZIONI SPECIALI PER LA VERSIONE DELL'APPLICAZIONE iOS 
</h2>
<p>
    Se scaricate l'app da App Store e la usate con iOS si applicano le seguenti condizioni.
</p>
<h3>
    a.  Manutenzione e supporto
</h3>
<p>
    In quanto uno degli editori dell'app, l'MJU è il solo responsabile della manutenzione dell'app e dei servizi di supporto in conformità con questi termini di utilizzo. Apple non si assume alcuna responsabilità per la manutenzione dell'app o dei servizi di supporto.
</p>
<h3>
    b.  Apple non risponde dell'interruzione dei servizi
</h3>
<p>
    Potete informare Apple delle interruzioni dei servizi che interessano l'app. Nella misura consentita dalla legge Apple non è responsabile per le interruzioni dei servizi.
</p>
<h3>
    c.  Responsabilità sul prodotto
</h3>
<p>
   Apple non è responsabile per i reclami relativi all'app o al suo uso e possesso presentati dall'utente o da terzi. Ciò comprende:
</p>
<ul>
    <li>
       reclami sulla responsabilità per il prodotto;
    </li>
    <li>
        reclami perché l'app non soddisfa i requisiti legali o normativi, e
    </li>
    <li>
       reclami basati sulla protezione dei consumatori e dei dati o su altre leggi, inclusi reclami relativi all'uso di HealthKit e HomeKit.
    </li>
</ul>
<h3>
    d.  Violazione dei diritti di proprietà intellettuale di terzi
</h3>
<p>
   Se terze parti presentano reclami per violazione della proprietà intellettuale in relazione all'app, al possesso o all'uso di essa, Apple non è responsabile per le indagini, la difesa, la risoluzione o l'applicazione di tali reclami per violazione della proprietà intellettuale.
</p>
<h3>
    e.  Divieto di commercio e sanzioni USA
</h3>
<p>
   Riconoscendo le presenti condizioni d'uso si conferma che:
</p>
<ul>
    <li>
       non ci si trova in un Paese per il quale il governo degli Stati Uniti ha emesso un divieto commerciale o che è considerato dal governo degli Stati Uniti un Paese che sostiene il terrorismo, e
    </li>
    <li>
      non si è in un elenco di persone cui è stato vietato o limitato l'ingresso nel Paese dal governo degli Stati Uniti.
    </li>
</ul>
<h3>
f.  Diritti di Apple come terza parte autorizzata
</h3>
<p>
    Sulla base di queste condizioni d'uso l'utente riconosce e conferma che Apple è una terza parte e che Apple può far valere tali condizioni d'uso nei suoi confronti. Le parti si riservano il diritto di modificare o terminare le presenti condizioni d'uso, compresi i diritti di Apple. Ciò non richiede il consenso di Apple.
</p>
<h2>
12. DISPOSIZIONI FINALI
</h2>
<h3>
a.  Uso corretto dell'applicazione/disabilitazione degli utenti in caso di abuso
</h3>
<p>
    È possibile utilizzare l'app #OstaniZdrav soltanto conformemente con l'uso previsto. 
</p>
<h3>
   b.   Servizi di terzi
</h3>
<p>
   Se si utilizzano servizi di terze parti, inclusi i servizi di connessione dati di telecomunicazione, in relazione all'accesso all'app, si è responsabili della copertura dei costi associati e del rispetto delle condizioni pertinenti.
</p>
<h3>
c.  Legislazione vigente
</h3>
<p>
    Queste condizioni d'uso sono regolate dalla legislazione della Repubblica di Slovenia. È esclusa l'applicazione della Convenzione delle Nazioni Unite sui contratti di vendita internazionale di merci. Ciò non pregiudica le disposizioni legali che limitano la scelta della legge e l'applicazione delle disposizioni obbligatorie, comprese quelle del Paese in cui si risiede come consumatore.
</p>
<h3>
 d. Indipendenza delle disposizioni
</h3>
<p>
    Se una qualsiasi delle condizioni d'uso è o diventa legalmente non valida ciò non influisce sulle restanti disposizioni. Le disposizioni non valide vengono sostituite da disposizioni legali valide. Se ciò costituisce un irragionevole disagio per una delle parti le condizioni d'uso cesseranno del tutto la loro applicabilità. 
</p>
<p>
    * * *
</p>